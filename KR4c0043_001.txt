# -*- mode: mandoku-view; -*-
#+TITLE: 原本韓集考異
#+DATE: 2015-08-24 23:47:16.337341
#+PROPERTY: ID KR4c0043
#+PROPERTY: BASEEDITION WYG    
#+PROPERTY: JUAN 卷一
<pb:KR4c0043_WYG_001-1a>¶
欽定四庫全書¶
　原本韓集考異巻一¶
　　　　　　　　　　　　宋　朱熹　撰¶
　此集今世本多不同惟近嵗南安軍所刋方氏校定¶
　本號為精善别有舉正十巻論其所以去取之意又¶
　他本之所無也然其去取多以祥符杭本嘉祐蜀本¶
　及李謝所據館閣本為定而尤尊館閣本雖有謬誤¶
　往往曲從他本雖善亦棄不錄至於舉正則又例多¶
<pb:KR4c0043_WYG_001-1b>¶
　而詞寡覽者或頗不能曉知故今輒因其書更為校¶
　定悉考衆本之同異而一以文勢義理及他書之可¶
　證驗者決之茍是矣則雖民間近出小本不敢違有¶
　所未安則雖官本古本石本不敢信又各詳著其所¶
　以然者以為考異十巻庶幾去取之未善者覽者得¶
　以參伍而筆削焉¶
集序(方云序只云目為昌黎先生集諸本亦多無文字/者今從之  後凡從方氏者不復論所不同者乃)¶
　(著/之)門人李漢編(方云蜀本作朝議郎行尚書屯田員/外郎史館修撰上柱國賜緋魚袋李)¶
<pb:KR4c0043_WYG_001-2a>¶
　(漢編今本或有/并序二字非是)生於(或無/於字)來歸(來或作/求非是)皆捜(或無/皆字)&KR1343;¶
　泫(方云泫音𤣥郭璞江賦云瀇/滉囦泫是也或作沄非是)鈞鳴(鳴方從杭蜀本/作發  今按二)¶
　(字兩通但作鳴則句響而宇穩耳故今定從/諸本而特著方本所從以備參考後皆放此)武事(事/閣)¶
　(本作士/非是)不常(常方從杭本作賞云取漢書功蓋天下/者不賞之語  今按不賞乃蒯徹教韓)¶
　(信背叛之語而唐太宗亦嘗自言武德末年實有功/高不賞之懼施之於此既不相似且非臣子所宜言)¶
　(者李亦未必敢取以為/用也當從諸本為正)隴西(或無此/二字)失墜(方云左傳/國語多用)¶
　(失墜字或作墜失/或無失字者皆非)七百(或作七百一十六或作七百/三十八方氏考其數皆不合)¶
　(而姑從閣本杭本以為唐本舊如此/既非文義所繫今亦不能深考也)¶
<pb:KR4c0043_WYG_001-2b>¶
　　第一巻¶
　　　賦　古詩(宋莒公云馮章靖親校舊毎巻首具/列巻中篇目馮悉以朱墨滅殺之惟)¶
　　　　(存其都凡集外别有目錄一巻今按李漢所/作序云總七百首并目錄合四十一巻則正)¶
　　　　(與馮/合)¶
感二鳥賦　十一年(一或作五方云以諸/譜考之作一為是)東西行者(閣/杭)¶
　(本無行字方云考之禮/記及公送温造序當有)於道(於杭本作/之非是)百十(十或作/千方云)¶
　(此專為選舉而言也貞元九年應/宏詞者僅三十二人作十為是)偕進退(退上或再/有偕字)¶
　名薦書(方從閣本名上有列字名下有於字而今按/嘉祐杭本與謝本並無此二字語簡  意巳)¶
<pb:KR4c0043_WYG_001-3a>¶
　(足方本/非是)以羽(以下或/有其字)光耀如此(此下諸本有可以人/而不如鳥乎一句方)¶
　(從閣本文粹刪去異今按諸本所有之句乃全用大/學傳中語而意則  矣二本無之豈公晚覺其陋而)¶
　(自削之歟抑後之傳者為賢者諱而刪之也方從二/本意則厚矣然凡讀書者但當据其本文實事考評)¶
　(得失以自警戒乃為有益正不必曲為隠諱以啟文/過飾非之習也今此一句恐或公所自刋故且從方)¶
　(本/云)　吾何歸乎(此句或在茍有/食其從之下)茍有(茍或作/敬非是)羌永(羌/或)¶
　(作差未今按作差固謬然羌乃發語之詞施之句内/似亦  安以上□反顧流涕之語推之則西路乃長)¶
　(安之路而此字當為浸漸愈益之意/不知的是何字又恐或是逾字也)黃流(或作/流黃)之何¶
　嘉(之或作其嘉/或作憙非是)焉是(焉或/作而)恒十年而(恒或作亘而或/作以方云恒居)¶
<pb:KR4c0043_WYG_001-3b>¶
　(鄧切與亘竟之亘同班固叙傳/恒以年嵗選詩徙倚恒漏窮)策名於(策方從閣杭上/本作榮云公)¶
　(宰相書非茍没於利榮於名也與此義通榮今按唐/人䇿字俗體從竹從宋亦有只從草者與  字絶相)¶
　(近故閣本作榮蓋傳寫之誤耳方引榮於/名亦與此語意不相似於或作與亦非是)昔殷之高¶
　宗(或云此句上當有在字或是念字/由上句末有愚字相似而脫也)為之先信天同¶
　(先下或有容字信或作容皆非是方云漢酈食/其傳沛公吾所願從遊莫為我先韓語祖此)户說¶
　(說或/作曉)惟得之而不能(惟方作雖我今按上文之意若/曰天之生  必有所用何不力)¶
　(慕古人如傅說之徒而獨怊悵於無位邪惟或者茍/得其位而不能追配古人□如二鳥之空被榮寵乃)¶
　(是鬼神之所戲耳故幸年嵗之未晚而庶幾無慕於/斯類也斯類蓋并指二鳥與彼得之而不能者而言)¶
<pb:KR4c0043_WYG_001-4a>¶
　(也惟字正是斡轉處作雖即/無力矣能或作孤亦非是)¶
復志賦　無解(解或/作辭)孤嫠(謝作/嫠孤)將就食於江之南(方從/閣本)¶
　(無將字於下有大字或又/無之字今詳文勢皆非是)非古訓為(方從閣本古作/詁為作焉非是)¶
　閱時(閱杭本作/闕非是)身之(之或作而又或/作之者皆非是)故吾(吾下或有/志字非是)亦¶
　既(既或/作冀)可逕(逕或/作徑)羌衆(羌或作/差非是)所馳(所或/作四)附勢(或作/射利)¶
　(或只附字/作射字)騁騖(騁或作馳方云楚詞朝/騁騖乎江皋作馳非是)慨余(慨或/作嗟)之¶
　交(之或/作而)大龜(大或/作火)而愉(而或/作之)誰無施而有獲(方從閣/本誰作)¶
　(惟下又有德字云李本謂陳無巳去德字今本復訛/惟為誰其誤甚矣  今按此句本用楚詞孰無施而)¶
<pb:KR4c0043_WYG_001-4b>¶
　(有報孰不殖而有穫之語詞意既有自來又與上下/文勢相應故嘉祐杭本與諸本多如此乃是韓公本)¶
　(文相傳巳久非陳以意定也閣本之謬如此而方信/之反以善本為誤今不得而不辯也又嘉祐杭本世)¶
　(多有之而其不同處方皆不錄豈/其偶未見耶抑忽之而不觀也)既勞(方無既/字非是)不脩¶
　(脩方作循云唐人書脩近循楚詞亦有誤者循今/按唐人書字之誤方說是也然此乃脩誤作  非)¶
　(循誤作脩也脩猶脩好脩怨/之脩蓋因舊增新之意耳)之茫(之或/作而)抱關之阨陋¶
　兮有肆志之揚揚(揚揚諸本多作陽陽方云後漢孔/嵩傳云晨門肆志於抱關史記晏)¶
　(嬰傳意氣揚揚公當是用此語詩君子陽/陽則注謂無所用其心非公所用字也)斯自訟(斯/或)¶
　(作聊訟/或作誦)¶
<pb:KR4c0043_WYG_001-5a>¶
閔已賦　而則(而或/作兮)獨閔閔其曷巳(閔閔或作悶悶諸/本句下有兮字下)¶
　(文隔句皆有兮字通今按洪慶善云歐宋皆無兮字/後皆復添或云咸  本復志賦與此賦皆無兮字未)¶
　(知孰/是)飲食(閣本無食/字非是)何不(何下或/有苦字)巳逺(逺或作還方/云詩小雅焦)¶
　(贛易林逺字皆叶/平聲讀作還者非)余壹不知(壹本多作豈方云閣杭/本作壹舊監本潮本尚)¶
　(作一訛壹為豈自蜀本也檀弓云予/壹不知夫喪之踊也韓語蓋原此)本宜(本或/作所)一違¶
　(違閣本作/衰非是)人兮(諸本多/無兮字)¶
别知賦(送楊/儀之)　紛擾擾其(紛或作伊紛擾或/作伊紛其或作而)咸喜(咸方/作或)¶
　(非/是)阨窮(窮或/作塞)之難(之或/作而)斯百一(斯或作在百一或作/一旦皆非是方云陸)¶
<pb:KR4c0043_WYG_001-5b>¶
　(機嘆逝賦得十一於/千百韓蓋用此意)侣蟲(侣或/作旅)而羅(而或/作以)不鏡(鏡或/作考)¶
　以異(以或/作於)爛漫(本或作爛熳或作/瀾漫云大水也)遂駕(遂或/作卒)而迴(而/或)¶
　(作/以)磝磝(或作/嶅嶅)其相(其或作而/下三語同)相摎(摎或/作繆)雲浩浩(雲或/作雪)¶
　(浩浩或/作活活)來者之(方無者字或無/之字皆非是)而無(而或/作以)而掩(而或/作其)¶
元和聖德詩　拜言(言下或/有曰字)晦明(或作/明晦)殿陛下(或無/陛字)而¶
　其(而或/作況)為解(解或作懈或作辭皆非是方云自左/傳請以曹為解遷固相承用之非一)警¶
　動(警或作驚方云洪曰驚流俗妄改也史/記尊寵樂毅以警動燕齊義當用此)　即阼(阼/或)¶
　(作祚方云史記文紀有皇帝即阼一全語/實用阼字  今按阼謂東階也作祚非是)近武(近或/作其)¶
<pb:KR4c0043_WYG_001-6a>¶
　十旅(十或作千方云按此專紀楊惠琳之亂也時嚴/綬在河東表請討之詔與天德軍合擊未嘗他)¶
　(出師也十旅為正旅今按周禮五人為伍五伍為兩/四兩為卒五卒為  則一旅五百人而十旅五千人)¶
　(也方說得之亦見以順/討逆師不在衆之意)血人(人或作/入非是)曰隨(曰方作日/今按此乃)¶
　(述其誘啗士卒/之詞方本非是)汝鼓汝鼓(上鼔字或作伐/或作桴或作擊)讀命(讀或/作續)¶
　(非/是)不當(或作當/不非是)臠䏑(䏑或/作肉)帕首(方云荆公本音麥潮/本亦然方言注絡頭)¶
　(帕頭也音貃今多讀作莫轄切公送李益鄭權序皆/用此語或作帓字蓋二音通讀  今按集韻帕莫白)¶
　(切無莫轄音帓莫葛/切帶也方說蓋誤)有恇其兇有餌其誘(兇方作胷/  今按此)¶
　(二句蓋言有畏其暴者有貪其利者故/從之者衆耳非本心樂從也方本非是)徐壁(壁或/作辟)規¶
<pb:KR4c0043_WYG_001-6b>¶
　矩(規或/作合)濫數(方云杭本三館本文粹作藍縷唐本作/襤褸蜀本始作濫數校本多從之今姑)¶
　(存其舊俘今按藍縷無理濫數蓋用/左傳數  之語蜀本得之他本皆誤)請討(請或/作乞)曰嘻¶
　(嘻方作嘉非/是嘻歎辭也)殷其(或作殷殷/或作其殷)或拔(拔或/作披)是日(日或/作曰)砧¶
　斧(方云砧當作枮與椹同戰國策范睢曰臣之/胷不足以當椹質要不足以待斧鉞是也)如寫¶
　(寫或作雨方云寫音湑蓼/蕭詩用韻如此作雨非是)爭刌(爭或作猶刌或作切/皆非是儀禮有刌肺)¶
　其庾(其方作倉非是以/上句偶之可見)幽恒青魏(或作魏/幽恒青)怛威赧德¶
　(諸本作烜威赫德赧或作服方以文錄定烜作怛以/唐閣蜀本定赫作赧云公上尊號表有怛威愧德意)¶
　(與此/同)其耦(耦或/作數)甿畮(甿或/作田)薦于(于或/作饗)新宫(新或作/閟非是)旂¶
<pb:KR4c0043_WYG_001-7a>¶
　常(旂或/作旗)宵昇(昇或作升方云楚詞/升皆作昇他準此)紫焰(紫或/作柴)飫沃羶¶
　薌(沃羶或作羶燎有今按飫沃之義未詳或云/當作飫厭亦未  所据也羶薌字見禮記云)赤麟¶
　(麟或/作鱗)逶陀(逶或/作頽)歡呀(歡或/作歎)噎歐(歐或作嘔方/云嘔俗字也)褰舉(褰/或)¶
　(作/騫)日正當午(方云校本作日始東吐蓋疑郊祀回/車不應至午也然諸本皆同姑從之)通¶
　達今古(今或作先或/作通今達古)聽聰視明(或作視/聽聰明)耗于(或作/無耗)有¶
　富無窶(方作富有無窶或作富有貧/窶或作無有貧窶皆非是)余侮(余方作/有非是)¶
琴操　將歸操孔子之趙聞殺鳴犢作(諸本題義下皆/有子注方云閣)¶
　(本只存題義唐本注與題義皆不出蜀本於注云上/增又曰二字與題義皆夾注寫以此見雖題義亦後)¶
<pb:KR4c0043_WYG_001-7b>¶
　(人以琴操續補也歐宋荆公皆用閣本琴今按歐/本云此效蔡邕作十操事跡皆出蔡邕  操云)狄¶
　之水(狄蜀本作秋瀆今按水經河水至東阿茌平等/縣東北流四  津注云津西有四瀆祠東對四)¶
　(瀆口河水東分濟水受河蓋滎口水斷不通始自是/出與清水合沛瀆自河入濟水徑周通故有四瀆之)¶
　(名昔趙殺鳴犢孔子臨河歎而作歌曰狄之水兮風/揚波舟楫顛倒更相加歸來歸來胡為斯案臨濟故)¶
　(狄也是濟所逕得其通稱也又云濟水逕臨濟縣南/詳此則是濟水自滎澤之下潛流至此四瀆津口而)¶
　(後復出河又東分一支與之合流以過臨濟而為狄/水故孔子臨河不濟而歌詠狄水即此東分之河復)¶
　(出之濟也然此皆齊地今在濟鄆之間史記以為孔/子自衞將西見趙簡子則其道不當出此此又不可)¶
　(曉者今姑闕之以俟/深於地理者正焉)歸兮歸兮(諸本兮/作乎)　氛兮(氛或/作氣)¶
<pb:KR4c0043_WYG_001-8a>¶
　雲雨(雲或作為或/雲上有為字)不中梁柱(不下或有能字非是方/云太𤣥經梁不中柱不)¶
　(隆大厦微中平聲讀異今按此但言其木不堪作梁/柱耳與太𤣥中字意  當只作去聲讀文意乃協)¶
　知將(知或/作如)有鬼(鬼或作/思非是)嗟余歸輔(余歸方作歸余非/是大扺方意尚異)¶
　(不問文意之如何惟作倒語者則必取之/如下文我豳于家莫爾余追皆此類也)　以孳(孳/或)¶
　(作/滋)　目窈窈(方作窈揜揜或作目揜揜窈今按下文/有耳字正與目字相對窈  二字比之)¶
　(揜揜似/亦差勝)不日(日上或/有見字)　我家于豳(方作我豳/于家非是)承序(諸/本)¶
　(序作緒方云商書丕承基緒然國語亦有奔走承序/註謂承受事業次第也  今按序謂傳授次第漢書)¶
　(多云朕承天序是也緒猶言統系方引商書之言是/也二字義雖不同然用之於此似亦兩通□國語承)¶
<pb:KR4c0043_WYG_001-8b>¶
　(序乃謂承受政役之次第與漢書字同/而意異方作序而引以為說則誤矣)有岨(方云岨/與阻同)¶
　(楚詞漢書多用岨字/今以平聲讀之非也)爾莫(爾或作人爾莫/方作莫爾非是)　兒寧(兒/方)¶
　(作母/非是)　牧犢(或作/沐瀆)意氣(或無/氣字)彼雉雞(馬大年云别本/彼作此無雞字)¶
　(而下語妃音/嫓與雉叶)　且可繞樹相隨飛(且或作安又無繞/樹二字皆非是方)¶
　(云李陵詩長當為此别且復立斯須又古/樂府與子如黃鵠將别復徘徊亦此意也)¶
南山詩(或只作南山/一首無詩字)　東西兩際海(方云史記春申君/上秦昭王書王之)¶
　(地一經兩海大康地記曰河北得水為河塞外得水/為海  今按此與史記但皆極言其廣耳不必曲引)¶
　(塞外之/說也)挂一念(或作一念/挂非是)嘗昇(嘗方/作常)澒洞(或作鴻洞/方云淮南)¶
<pb:KR4c0043_WYG_001-9a>¶
　(子澒濛鴻洞王褒簫賦揚雄羽獵賦所用皆同唐/人始兼用之杜詩鴻洞半炎方澒洞不可掇是也)天¶
　空(空或/作宇)吐深(或作/深吐)刻轢(轢或作鑠方云史記/酷吏傳刻轢宗室)冰雪(雪/或)¶
　(作/路)危峨(危或/作峞)恒高(方云恒居鄧/切或作亘)坤位(坤或作地乾今/按藩都至  竇)¶
　(四句未/詳其義)躁猱(躁或/作蹂)徑杜(徑或作經方云徑當如夜徑/澤中之徑杜或作社非是)¶
　坌蔽(坌或/作忿)夸蛾(蛾或作娥方云/考列子當作蛾)逺賈(賈或/作雇)隂嘼(嘼或/作獸)¶
　達枿(達或作逺方云盧仝月/蝕詩頭戴井冠高逺枿)逾避(逾或作/邇非是)始副(始方/作所)¶
　(非是自前年遭譴/責以後讀之可見)衆皺(方從蜀人韓仲韶本作□云/石蟇也二韻皆取喻謂高而)¶
　(羣峯飛馳如鼯鼬之奔低而堆阜分布如衆□之列/於義為近  今按此蜀本之誤沈元用本亦然皆非)¶
<pb:KR4c0043_WYG_001-9b>¶
　(是蓋此但言登山之時叢薄蔽翳方與蟲獸羣行而/忽至山頂則豁然見前山之低雖有高陵深谷但如)¶
　(皺物微有蹙摺之文耳此最為善形容者非登高山/臨曠野不知此語之為工也況此句衆皺為下文諸)¶
　(或之綱領而諸或乃衆皺之條目其語意接連文勢/開闔有不可以豪釐差者若如方說則不唯失其統)¶
　(紀亂其行列而鼯鼬動物山體常靜絶無相似之理/石蟇之與堆阜雖略相似然自高頂下視猶若成堆)¶
　(則亦不為甚小而未足見南山之極髙矣其與下文/諸或疎密工拙又有迥然不侔者未論古人但使今)¶
　(時舉子稍能布置者巳不為此又況韓子文氣筆力/之盛關鍵紀律之嚴乎大扺今人於公之文知其力)¶
　(去陳言之為工而不知其文從字順之為貴故其好/恠失常類多如此今既定從諸本而復備論其說以)¶
　(曉觀/者云)輻湊(輻方作輪轂今按輪者轂輻之通/名其湊於  者輻而巳當作輻)翩若(翩/或)¶
<pb:KR4c0043_WYG_001-10a>¶
　(作/泛)紛飣(紛或/作分)㽅梪(或作/登豆)寢獸(寢或作窮非/是又或作偃)或齊若友¶
　朋或隨若先後(友朋或作迎隨隨或作差方云方言/曰先後猶娣姒也釋名曰以來先後)¶
　(言也校本不詳此義而以先後為虚字遂改友朋為/隨迎以偶之又避重複而改隨字為差字其誤甚矣)¶
　(後今按史記見神於先/  宛若即謂娣姒也)舞袖(舞或/作舉)熺焰(焰或/作煙)巘巘(方/云)¶
　(巘山形如甑也姚令威云恐/當作䡾䡾魏都賦四門䡾䡾)闟闟(或作/闒闒)無傳(無或作/誰又作)¶
　(莫/)莫酬(莫或/作豈)歆嗅(嗅或作齅依/字當作齅)¶
謝自然　蹔明(蹔或/作氣)且歎(歎或作觀/或作歡)民可(民或作人方/云公文石本)¶
　(用民字多只為字/不成不盡避也)盡性(盡或作保方云嵇康養生/論導養得理以盡性命)空¶
<pb:KR4c0043_WYG_001-10b>¶
　文(空或/作虛)紡績(紡或/作蠶)成詩(詩或/作詠)¶
秋懷　日月(或作/白日)雖多(雖方/作毎)　雕悴(雕或作憔或作凋/方云荀子勞苦彫)¶
　(萃/)　自勸(勸或/作歎)書史(或作/簡書)陳跡(陳或作塵方云莊子/六經者先王之陳跡)¶
　誰尋(誰或/作難)有在(在方/作存)　去所(去或/作無)澄湫(澄或作通或/作有或作古)¶
　(或作/石)　露泫(泫或作滴或作啼或作泣方云謝靈運/詩花上露猶泫謝惠連詩泫泫露盈條)¶
　(王僧達詩秋還露泫柯古詩於露用泫字非一句今/按檀弓孔子泫然流涕則泫為流涕之皃於下  蟲)¶
　(吊對偶/尤切)歸愚(愚或/作儒)　室幽幽(方作幽室中與今按當/作室幽幽乃  下句相)¶
　(偶/)　低心(低或作吾蓋草書/之誤而失其半)　退坐(坐或/作卧)丈夫(夫或/作人)¶
<pb:KR4c0043_WYG_001-11a>¶
　(府今按宋本亦作人說者謂丈人者尊長之稱古樂/  所謂丈人且安坐是也此為答童子而自稱故其)¶
　(言如此/更詳之)　琤若(琤或/作瑲)不計(計一/作記)　進慮(進或/作連)已盈(巳/或)¶
　(作/易)　揚揚(或作/陽陽)¶
赴江陵塗中寄贈王二十補闕李十一拾遺李二十六¶
　員外翰林三學士(或作寄三學士題下注王二十補/闕李十一拾遺李二十六員外方)¶
　(云蜀本無翰林字三學/士王涯李建李程也)　血泣(或作泣血/或作血泫)自疑(或云/此當)¶
　(作疑自謂疑由上疏也故/下文云上疏豈其由當乙)征賦(征或/作兵)何其(其或/作為)道邊¶
　死(方云閣本作道邊死而從杭蜀本作道死者今按/古人謂尸為死左傳生拘石乞而問白公之死漢)¶
<pb:KR4c0043_WYG_001-11b>¶
　(書何處求子死且古語又有直如弦死道邊之說韓/公蓋兼用之此乃閣本之善而方反不從殊不可曉)¶
　(也/)佇立(或作/停馬)魚中鉤(中或作挂方從蜀本作出云選/文賦若遊魚銜鉤而出重淵之)¶
　(深公語原此鉤今按韓公未必用選語況其語乃魚/出淵非魚出  也不若作挂為近然第五巻送劉師)¶
　(服詩有魚中鉤之語則此出字乃是中/字之誤而尚存其彷彿耳今定作中)其喉(喉一/作糇)下¶
　陳畿甸内(陳或作言/内方作事)乃反(反或/作返)炎州(州本多作洲方/云古本只作州)¶
　病妹(妹或/作姝)多忿(多或/作知)有蠱(蠱或作蟲方云鮑明逺詩/吹蠱病行暉李善曰吹蠱)¶
　(飛蠱/也)昨者(者或/作日)共吺(吺或作兜方云/吺古文兜字也)造化(化方作/物非是)嘗¶
　同裯(嘗方作常方云裯與幬同床/帳也或作儔或作稠皆非是)寃氛(氛或/作氣)吾友(吾/或)¶
<pb:KR4c0043_WYG_001-12a>¶
　(作/朋)¶
暮行河隄上¶
夜歌　所憂非我力(或作可悲/我才力)¶
重雲　天行失其度(方作天行令失度云公詩語多用/此一體  今按諸本皆作天行失)¶
　(其度文意自通公詩雖間有如/方說者然亦不專以此為竒也)白日(方作日/夜非是)為減少¶
　(方作尚為/減非是)職所當(職或作識方云張衡/同聲歌賤妾職所當)¶
江漢　無艱(艱或/作難)爛爛(或作炎炎方云楚辭爛字亦叶/平聲九章曰曽枝剡棘圓果摶)¶
　(兮青黃雜揉/文章爛兮)行忠(行或/作存)¶
<pb:KR4c0043_WYG_001-12b>¶
長安交遊者　相過(過或/作遇)亦各有以娛(或作亦有/以歡娯)¶
岐山下(諸本只作一首方云自日暮邊火驚以上為第/一篇世有灌畦暇語一書謂子齊初應舉韓公)¶
　(賞之為作丹穴五色羽子齊姓程字昔範嘗著中謩/三巻見因話錄則下詩似當為别篇第前詩題以岐)¶
　(山下則此必遊鳳翔日作然四語亦/不成篇此詩載之巻末疑有脫誤)　邊鴻(鴻方作/火  今)¶
　(按上文言不聞鳯/鳴則此當作鴻)窅窕(方本如此而舉正改窕為窈/按窅即窈字既連用之不應)¶
　(異體或是窅/字一作窈耳)公旦(公或/作姬)¶
　　第二巻¶
　　　古詩¶
<pb:KR4c0043_WYG_001-13a>¶
北極　道里(里方作理非是陶詩云/不怨道里長正作里)所尚(尚或/作向)同趨(方/云)¶
　(孟子三子者不同道其/趨一也注趨讀如趣)兒女(或作女/兒非是)¶
此日足可惜　不足(足或/作可)去相(去方作須復今按須字/無理或是  字傳寫誤)¶
　(爾/)得行(行或/作驤)及城(城或作墻方云此詩視古用韻不/入今韻者多為後學以意妄改呉)¶
　(才老云詩人用行字韻二十有五無叶今讀者此詩/後用東去趨彭城諒知有所成皆庚韻也何獨於此)¶
　(疑/之)未云(未或/作來)湖江(江或作湘非是方云植園木以喻/籍之始從學也觀湖江以喻其成)¶
　(也/)竊喜復(或作慷/慨仍)惝怳(惝或作敞方云楚詞逺遊/作敞怳相如傳作敞怳)徒¶
　展轉在床(諸本作展轉在空床/  今按或當從諸本)時留(留或/作弃)我所(或作/其側)¶
<pb:KR4c0043_WYG_001-13b>¶
　(所或作前/或作側)朝至洛(方無朝字洛下有陽字文今按朝/至洛蓋用洛誥語又下  云日西)¶
　(入軍門則此當/作朝至洛明矣)還走(還或/作旋)欲過(過或/作濟)灘潬(灘方作沙/潬或作澤)¶
　(方云郭璞曰江東人呼水中沙灘為潬潬即灘也句/今按下句便有沙字恐只當作灘二字複出如上)¶
　(言舟航/之類)轅馬蹢躅鳴(諸本或作馬乏復悲/鳴或作馬蹢躅鳴悲)平茫茫(方/作)¶
　(茫茫平云用古韻作今按此詩固用古韻然皆因其/語勢之自然未嘗  意捨此而用彼也諸本只作陂)¶
　(澤平茫茫韻諧語協本無不可若作陂澤茫茫平却/覺不響不應以欲用古韻之故牽挽而強就之也又)¶
　(按别本平或作路而或作/何者語意尤勝讀者詳之)角角(方云音谷/見集韻)雄雉(或作/雉雊)¶
　艱難(艱或/作險)無夭殤(殤或作橫方云楚詞強死者/為國殤三字全語亦見列子)讀書¶
<pb:KR4c0043_WYG_001-14a>¶
　(讀或/作閱)窻户忽巳涼(諸本多作清風窻户涼或作窻户/風巳涼或作窻戸清風涼  今按)¶
　(公以二月未到徐不知此詩何時作若夏即/當作清風窻户涼若秋即當作窻戸風巳涼)我友(友/方)¶
　(作/有)焉所(焉或/作安)風狂(方作狂風只今按方亦強用古韻/之過不如  作風狂語勢尤健)¶
幽懷　不能(能或/作可)人心(人方作/神非是)亦知和為音(諸本作知/時為和音)¶
　(非是然今本疑亦有/誤或恐為是其字)¶
君子法天運　可前(可或/作每)¶
落葉(或作葉落篇/首同非是)¶
歸彭城　死飢(飢方/作饑)東郡水(郡或作洛方云非也舊紀/貞元十五年鄭滑大水)¶
<pb:KR4c0043_WYG_001-14b>¶
　彤墀(彤或/作丹)葳蕤(葳或作萎方云紛葳㽔以馺遝見/陸機文賦  今按葳蕤巳見楚詞)見¶
　相欺(相方作我見相或作相見誤/今按此三字三本疑皆有)¶
醉後　忿爭(或作紛爭/方作爭紛)靜雜(雜或作惟方云雜以/嘲戲選典論全語)淋漓¶
　(漓或/作浪)¶
醉贈張祕書(方云今本下或注徹字徹元和四年進士/此詩元和初作徹猶未第公五六年間皆)¶
　(在東都此詩蓋在/長安日作非徹也)　上客(客方作/士非是)軒鶴(鶴方及諸本/皆作昻  今)¶
　(按此言張籍學古淡而不騖於綺靡如以乗軒之鶴/而反避雞羣也又作軒鶴乃與天葩之句相偶)¶
　泠冽(泠或/作冷)酒氣(氣或/作煙)氛氲(氛或作氤方云氛氲/盛皃字見選雪賦)詞嫓¶
<pb:KR4c0043_WYG_001-15a>¶
　(嫓或/作動)雕琢(琢或/作瑑)¶
同冠峽　和鳴(本或作陽和方云和鳴/輕矯皆指百鳥而言也)久迸(久或/作交)¶
送惠師　謝朋親(或作同/隠淪)頭髮(頭或作短按下對/蹤塵當作頭髮)飛步¶
　(飛或/作孤)夜半(或作半夜/或作中夜)呌嘯(嘯或作笑方云選海賦/及鮑謝詩多用呌嘯字)天¶
　紳(天或作大方云宋之問詩雨巖天作帶/雲壑樹披衣孟東野詩亦嘗用天紳字)鵬鶱(鶱或/作騫)¶
　(方云鶱從鳥虛言切飛舉也從馬者/起䖍切虧也今字多誤用故詳之)青雲客(青或作/春方云)¶
　(李白詩多用/青雲客字)不去(去或作往/或作得)羣官請徒頻(或作其志/信不羣)¶
　翻謂(謂或/作為)奔波(波或/作走)我却(或作/却我)欲伸(欲或/作願)為浪(浪或/作淚)¶
<pb:KR4c0043_WYG_001-15b>¶
送靈師　之制(制或/作禁)紛紛(或作/紛紜)梟盧(梟或作呼/或作&KR2491;)戰詩(或/作)¶
　(爭戰或作文戰或作詩戰方云戰詩戰文唐人/語也白樂天戰文重掉鞅劉夢得戰文矛㦸深)誰與¶
　(方作與/誰非是)百&KR0678;(&KR0678;或作醆或/作琖後放此)逾鮮(逾或/作愈)高唱清(或作清/唱高)¶
　讓歸(讓或作攘非是姚令威云讓責怒也方云此只/謂歸舟急於驚電耳讓如厥大誰與讓之讓)¶
　千尋(尋或作潯同今/按潯與尋)二十(諸本二/作三)開忠二州牧(方云/魏道)¶
　(輔謂二牧韋處厚白居易也二公出守在元和/末此詩乃作於貞元二十年間攷其時非也)湖游¶
　(湖或作湘方云此言在林邑日非湘/地也  今按湖游與溪宴為對乃切)頗攜被(頗或作/或被或)¶
　(作/之)繒錢(繒或/作緍)南曹(方云謂王員外仲舒也墓/志云所為文章無世俗氣)彖繫(繫/方)¶
<pb:KR4c0043_WYG_001-16a>¶
　(作象哲今按杜/詩前  垂彖繫)還如(本或作/頗似)¶
縣齋有懷　皐稷(或作/稷卨)何能(能或/作曾)多權(多或/作重)荒凉(荒或/作炎)¶
　(方云此言董晉張/建封相繼殂謝也)求官去東洛(去或作來或作去官/來東洛方云此謂貞)¶
　(元十五十六年/冬如京調官也)雖陪(雖方作偶一作仰/陪或作偶皆非是)青㝠(㝠或/作雲)循¶
　猶(循或作/脩非是)新繼(新方作/帝非是)¶
合江亭(諸本作題合江亭寄刺史鄒君方從/閣杭蜀本篇内三處注文亦用蜀本)　紅亭(紅/或)¶
　(作江方作洪洪今按歐本作紅鮑云/當作紅其作  者聲存而字訛也)地費(費或/作匱)宏可¶
　(宏或/作橫)萬个(个或作箇方云史記貨殖傳竹竿萬个/古書皆用个字漢功臣表始出箇字)誠¶
<pb:KR4c0043_WYG_001-16b>¶
　無(誠方作/成非是)豈奈(奈或/作那)塵階(塵方作/東非是)泥塵(或作/塵泥)¶
陪杜侍御遊湘西兩寺獨宿有題一首因獻楊常侍(諸/本)¶
　(無兩字及一首因三字楊/常侍慿也時觀察湖南)　上琬(上或/作生)秋之(之或/作初)朋¶
　息(朋或/作困)空涼(空或/作風)磨颭(磨或作摩方/云古磨摩通)乏羽(乏或/作催)困瑕¶
　(困或作/因非是)行剡(行或/作初)巳歉(歐本云歉當作慊歉俗字方/云按古書如歡欣之類或從)¶
　(心或從/欠多通)曙燈青睒睒(燈方作光睒睒或作燄燄/今按曉光不青作燈是也)¶
岳陽樓别竇司直(竇庠時以武/昌幕權岳州)　南匯(匯或/作維)騰踔(踔或/作躍)¶
　(方云選吳都/賦騰趠飛超)轟輵(輵諸本作&KR2979;或作揭方定作輵云/丘葛切車聲也揚雄羽獵賦所謂)¶
<pb:KR4c0043_WYG_001-17a>¶
　(皇車幽輵是也杭蜀本作渴盧仝月蝕詩亦有推蕩/轟渴不知唐人何以訛輵為渴也今本多作磕砰磅)¶
　(轟磕上林賦語磕/與輵音義一也)組帳(組或作祖揚今按鮑/昭詩組帳  春風)感悽(感/或)¶
　(作/咸)朝過(過或/作迴)極北(北方/作地)息纎(息或作自方云按海賦/輕塵不飛纎羅不動息)¶
　(字為/勝)驚波(波或/作沒)留停(或作/停留)出官由(由或作日以前巻/上疏豈其由之語)¶
　(推之作由者是但恐此與彼/語意不同則只作日亦通)移府(移或/作趨)剋巳(剋或/作刻)¶
送文暢師　吾真(真或/作身)從求(求或/作來)剞劂(或云剞作剖字/見傅毅琴賦當)¶
　(考/)窙豁(方云何遜詩窙豁下嵓呀窙音哮氣上烝也/校本一用西京賦作&KR0146;豁恐非  今按一本)¶
　(作&KR0146;豁注云開達貌西京賦李善無注而篇韻以為/宫殿貌祝氏音義作窙豁開達貌潘岳登虎牢賦幽)¶
<pb:KR4c0043_WYG_001-17b>¶
　(谷豁以窙寥今亦未詳/孰是且從方氏作窙)救暍(暍或作渴方云公詩用/今韻者未嘗逾韻此詩)¶
　(三十二韻不應獨旁取此一韻當今按/方說不知何以見此詩用今韻  考)異物(或作物/異非是)¶
　製怛(製或作制怛或作/恒方云怛驚也)共誰(共或/作與)親識(或作識知/親或作相)重¶
　惠安可揭(重惠或作惠重方云毌丘儉詩憂/責重山岳誰能為我擔與此義同)完䎀(完/或)¶
　(作/寛)¶
答張徹　門停(停諸本作庭閣本作停而方從諸本按/停猶居也上對亂字宜用停字乃的後)¶
　(又有洞庭字或/未必重押也)陟巘(陟或/作登)尋徑(徑或作/巫非是)獵旦(旦方/作晏)撞¶
　筳(諸本筳從艸方云當從竹/繀絲筦也見東方朔客難)官類(官或/作宫)骨死(死或/作怨)幽¶
<pb:KR4c0043_WYG_001-18a>¶
　乳(乳或/作孔)光先(或作/精光)¶
薦士(薦東野於/鄭餘慶也)　雅麗(或作/麗雅)理訓(理或作埋恐今按二/字皆未安  必有誤)¶
　閫奥(奥或作隩方云舊本作奥今本以重/韻誤刋也班固傳究先聖之壼奥)橫空(或作/縱橫)¶
　捷疾(捷或/作健)逾響(逾或/作愈)而清(清或/作精)不如(不或/作無)微詩(微或/作數)¶
喜侯喜至　無倦(無或/作不)還歉(說巳/見上)欹眠(眠或/作枕)月豓(月或/作日)¶
　雜作(雜方作新按上句巳云聽新詩不應此句便重/出新字當作雜作承間騁蓋謂間出他文也)¶
　交驚舌㸦(交或作文㸦或作牙/皆誤㸦俗互字也)阻城(方作城/阻非是)爇天(天/或)¶
　(作黔/非是)盤飱(飱或/作餐)¶
<pb:KR4c0043_WYG_001-18b>¶
古風(蜀本作/二首)　無曰(曰或/作日)可以(以或作/勞非是)去我(方作我/去非是)奚¶
　適(奚或作/爰非是)¶
駑驥(洪云唐本有贈歐陽詹字或作駑驥吟/示歐陽詹詹集有答韓十八駑驥吟)　苦易(苦/或)¶
　(作/良)良易(良或/作誠)問誰能為御(諸本作借問誰能御方從/杭蜀本及歐陽詹集如此)¶
　挾其(挾方本作夾此從詹集當今按/左傳潁考叔挾輈以走  作挾)茫惚(茫或作怳/或作荒方)¶
　(云詹集作慌/古慌與茫通)餓死(餓或/作飢)寄詩(詩或/作言)商聲(商或/作高)¶
馬厭穀　裋褐(諸本多作&KR0008;一作短方云前漢貨殖傳/實用裋字董彥逺洪慶善皆嘗辯古無)¶
　(短褐字按裋褐字兩漢如賈誼貢禹貨殖傳班彪劉/平張衡傳凡六見無有作短字者班彪王命論短褐)¶
<pb:KR4c0043_WYG_001-19a>¶
　(之襲漢書作裋文選則用丁管切是唐儒方兩用之/故少陵詩以長纓短褐為對而史記孟嘗君傳與戰)¶
　(國策墨子語蓋皆傳寫之訛公好古最深當以裋為/正  今按戰國策鄰有短褐一作裋史記士不得短)¶
　(褐司馬貞曰短亦音竪班彪王命論短褐之襲韋昭/曰短當作裋裋襦也字皆正作短注中乃云裋字竪)¶
　(音又淮南子亦云巫馬期絻衣短褐而高誘無說則/亦未必皆傳寫之誤也又柳子厚亦嘗用之則安知)¶
　(韓公之必不然乎今/兩存之以俟知者)¶
出門　其辭(其或/作遺)天命(命或/作誠)¶
嗟哉董生行　不能千里(或無此/里字)元時(元下或/有年字)召南(召/或)¶
　(作/邵)更索(方無更/字非是)而樵　而漁(而方並作/於非是)咨咨(方從閣/杭蜀本)¶
<pb:KR4c0043_WYG_001-19b>¶
　(作羞羞云此詩以三嗟哉易韻以羞叶居視古用韻/也  今按咨字自與居叶方於毛穎傳資字論之矣)¶
　(何獨於此而疑之邪羞羞韻雖可叶然殊無理而可/笑方之主此又其酷信三本之誤也或恐本是嗟字)¶
　(叶音子余反而誤作羞字耳然亦/不如且作咨字之見成穩當也)惟有(方無有/字非是)無與¶
　儔(或作誰將與儔或作將無與儔或作誰與儔與今答/按上句誰將與儔疑而問之之詞也此云無  儔)¶
　(而決之/之詞也)¶
烽火¶
汴州亂　爭誇(誇或/作誘)累棟(或作/累累)　不肯(肯或/作敢)¶
利劒　寡徒(寡或作無/徒或作儔)¶
<pb:KR4c0043_WYG_001-20a>¶
齪齪　欺白日(欺方作蔽欺今按作蔽固/古語然作  尤有味也)有屬　能詰¶
　(屬或作謂或作以詰方作語切今/按謂以語不若作屬詰為深)諌諍(方作爭臣下/今按爭臣)¶
　(更著官字/語複非是)¶
　　第三巻¶
　　　古詩¶
河之水　海陬(陬或作隅方云古音/隅五侯切亦與流通)　于淵(淵方作泉/  今按以)¶
　(淵為泉避諱也/依例當作淵)其還(其或/作而)¶
山石　雨足(足或作/定非是)所見(或作見/所非是)松櫪(櫪或作櫟方云/選南都賦楓柙)¶
<pb:KR4c0043_WYG_001-20b>¶
　(櫨櫪李善曰/櫪與櫟同)吹衣(吹或/作生)自可樂(或作可自得自可方/作自得或作可自皆)¶
　(非/是)¶
天星　歸何時(或作何/時歸)¶
汴泗交流　築場(築或作斸方云詩九月築/場圃謂築堅以為場也)新秋(秋或/作雨)¶
忽忽　生之為樂(方作為生/之樂非是)¶
鳴鴈　鳴鴈(鳴或/作鴻)所依(依或作/處非是)毛羽(或作/羽毛)朝雲(朝方作/朔  今)¶
　(按既云江南則不應言朔/雲矣兼作朝雲語亦差響)¶
龍移　電激(激或作擊方云雷奔/電激班固西都賦語)雄雌(或作/雌雄)¶
<pb:KR4c0043_WYG_001-21a>¶
雉帶箭　出復(方作伏欲按雉出復沒而射者彎弓不/肯輕發正是形容持滿命中之巧豪釐)¶
　(不差處改作伏/欲神采索然矣)¶
條山蒼(歐本注云中條山在/黃河之曲今蒲中也)　波浪(方作/浪波)山岡(山或/作高)¶
贈鄭兵曹　亦遑(亦或/作獨)¶
桃源圖　眇芒(或作/渺茫)近逺(或作/逺近)¶
東方半明　東方半明大星沒(半或作未方從閣本云/洪慶善曰舊本作半明)¶
　(今蜀本題語亦作半明既云大星沒則不應未明/也傳本多習於詩人成語而不攷其意義故也)睒¶
　睒(或作晱晱方/云字當從目)¶
<pb:KR4c0043_WYG_001-21b>¶
贈唐衢¶
貞女峽(連州桂/陽縣)　鴻毛(鴻或作於/或作如)¶
贈侯喜　叔&KR1629;(&KR1629;或作起方云/起之古文也)到黃(到或/作至)與鬐(鬐或作/鰭  今)¶
　(按鬐馬鬛也當作鰭然莊/子作鬐則亦可通用也)始得(始或作/巳非是)豈肯(肯或作/有非是)¶
古意　青壁無路難夤緣(方從唐本作五月壁路難攀/緣云鮑溶集有陪公登華山)¶
　(詩蓋五月也夤或作攀且今按公此詩本以古意名/篇非登山紀事之詩也  泰華之險千古屹立所謂)¶
　(削成五干仞者豈獨五月然後難攀緣哉若以句法/言之則五月壁路之與青壁無路意象工拙又大不)¶
　(侔亦不待識者而知其得失矣方氏泥於古本牽於/旁證而不尋其文理乃去此而取彼其亦誤矣原其)¶
<pb:KR4c0043_WYG_001-22a>¶
　(所以蓋緣五月本是青字唐本誤分為二而讀者/不曉因復削去無字遂成此謬今以諸本為正)¶
八月十五夜　沙平(方作平/沙非是)濕蟄(濕方作/溫非是)除死(方云荆/公與謝)¶
　(本作除徙下文已有遷者/追回流者還則除死為當)朝清(或作清朝方云唐本/作朝清蓋言追還之)¶
　(人皆得滌瑕垢而朝清班惟巳/為使家所抑故只量移江陵也)秖得(秖或作只/他詩皆然)我歌¶
　今與君殊科(杭本如此言張之歌詞酸苦而巳直歸/之於命蓋反騷之意而其詞氣抑揚頓)¶
　(挫正一篇轉換用力處也方從諸本我下去歌字而君/下著豈字全失詩意使一篇首尾不相運掉無復精)¶
　(神又不著杭本之異/豈考之亦未詳耶)¶
謁衡嶽廟(或無/廟字)　秩皆(皆或作/比非是)清風(清方作晴隂今按/清風興羣  伏無)¶
<pb:KR4c0043_WYG_001-22b>¶
　(清風則雨意未/已也晴字非是)豈非(非方作/即非是)能感(方作感能則今按/若從方讀  此句)¶
　(為吃羌/語矣)松柏(柏或/作桂)廟令(令或/作内)杯珓(珓方從唐本作校/云廣韻作珓謂古)¶
　(者以玉為之也朝野僉載作角角與校音義皆相近/魏野有詠竹校子詩只作校字荆楚嵗時記又作教)¶
　(廣今按當從/  韻及衆本)朣朧(方云選秋興賦月朣朧而含光從/日者非  今按字書二字從日當)¶
　(更考/之)¶
岣嶁山　薤倒披(倒或作葉方從蜀本云衡陽舊刻亦/然魏都賦云華蓮重葩而倒披  今)¶
　(按岣嶁者衡山南麓别峯之名薤倒披者古有倒薤/書見歐公集古錄目唐𤣥度十體書方得之矣然今)¶
　(衡山實無此碑此詩所記蓋當時傳聞之誤故其卒/章自為疑詞以見微意劉禹錫寄吕衡州溫亦云嘗)¶
<pb:KR4c0043_WYG_001-23a>¶
　(聞祝融峯上有神禹銘古石琅玕/姿祕文螭虎形蓋亦得於傳聞也)猿猱(猱或/作啼)¶
永貞行　他師(或作/他時)睗睒(或作睒閃方云睒睗獸/狂視皃字見呉都賦)三公¶
　(三或作/一非是)鳴喚(或作/爭鳴)吾嘗(嘗或作/常非是)¶
洞庭湖阻風　雞斷(斷方從杭蜀本作絶不今按此句/既有絶字則下一句  應便複出)¶
　(方為杭蜀本所誤此比多矣今但刋正不/能悉論而論其最著者一二以曉觀者)¶
李花(或作李/有花)　風揉(揉或作/柔非是)翻空(方作相/翻非是)迷魂亂眼(或/作)¶
　(迷亂入眼入又/作人皆非是)豈省曾辭(或作豈曾/辭酒非是)獨就(獨或作/共非是)委¶
　黃(委或/作隨)¶
<pb:KR4c0043_WYG_001-23b>¶
杏花　無全(閣本作全/無非是)杳杳(或作/杳藹)惆悵(惆或作怊/後放此)¶
感春　奈何許(諸本奈作春方從杭蜀本云古樂府/奈何許石闕生口中銜碑不得語)¶
　春氣(氣或/作風)慘冽(慘或作澟方以西京/賦氷霜慘烈定作慘)為誰(閣杭蜀本/作誰為方)¶
　(從諸本云按公後詩有遇酒即酩酊公知我為誰即/此義也  今按方氏此論最公使他處皆如此則無)¶
　(可議/矣)　巳惰(惰方作/破非是)孤負(孤或/作辜)巳矣知何奈(諸本皆/同無可)¶
　(疑者荆公本奈作那李本知作如亦無大異獨方從/閣本作巳知無可奈乃不成文理故今定從諸本)¶
　　我恨(方從杭本作奈我閣本無奈字亦無恨字蜀/作我奈  今按杭蜀本蓋因前篇之末有奈)¶
　(字而誤也閣本亦少一/字皆非是今從監本)只足(閣本如此為當方乃不/從而以足為是又不可)¶
<pb:KR4c0043_WYG_001-24a>¶
　(曉/也)勤買(買或/作置)¶
寒食日出遊　生死(方作/死生)蒲生(生或/作芽)故欲(故或/作固)當火令¶
　(洪云此時春末夏初故云火令方云非也此謂寒食/禁火耳火令字見周禮魏武帝亦有寒食禁火令但)¶
　(東坡嘗為李公擇書此詩作燈火令又不知其所據/何本也  今按方說是也此言夜行有月故不憂當)¶
　(寒食禁火之令/耳坡讀亦誤)¶
憶昨行和張十一(或作和張十/一憶昨行)　上公(上洪作杜云杜/佑自淮南入朝)¶
　(也方作社云此為荆帥裴均罷社而享客也之今按/方說是也但以上為社則未然左傳云五行  官封)¶
　(為上公祀為貴神其土正曰后土在家則祀中霤在/野則為社故杜注用幣于社云以請於上公則上公)¶
<pb:KR4c0043_WYG_001-24b>¶
　(即社神也况此句内/又自以元侯為對耶)舊痁(方作痁舊字今按此句内/上有宿酲  則此當為舊)¶
　(痁明矣/方誤)湘水(湘或/作湖)頻隤(三館本隤作槌方云博雅槌/&KR0008;也亦有義  今按方義暗)¶
　(僻不可曉此但言當謫官時馳驛發遣而山路險惡/故羸馬拒地不進被驅而屢至傾隤耳隤或取虺隤)¶
　(字然其義但為不能升/高之病又似未必然也)未揃(揃或作剪謝校從剪方/云說文揃滅也史記西)¶
　(南夷贊有/揃剽字)縱署(縱或作從署今按張署墓/志邕管奏  為判官也)耇與(耇或/作耆)¶
　穿栽(栽或/作裁)¶
　¶
　原本韓集考異巻一¶
<pb:KR4c0043_WYG_001-25a>¶
　　陪杜侍御遊湘西兩寺長沙千里平(洽嘗至長沙/登嶽麓寺見)¶
　　(相識云千當作十蓋後人誤增丿也州城方十里/坦然而平湘西嶽麓寺乃獨在高處下視城中故)¶
　　(云長沙十里平勝地猶在險寺中道鄉亭觀之信/然此朱先生及方氏所未及謾誌於此以備考訂)¶
